<?xml version='1.0' encoding='UTF-8'?><!DOCTYPE paula SYSTEM "paula_text.dtd">
<paula version="1.1">
	<header paula_id="AlchymistischePractic_1603_Libavius.dipl.text" type="TEXT">
	</header><body>TRACTATVS CHYMISTARVM DE DESTILLATIONIBVS &amp; extractionibus . IM diſtillirn / ja in einer ſcheydung / wenn man das jrdiſche / grobe vnd Corporaliſche von ſubtilen / rei⸗ nen vnd geiſtlichen ſcheiden wil / muſz man vor allen din⸗ gen erſtlichen die namen der Glaͤſer / Inſtrumenten / Ofen vnd die gradus deſz fewers wiſſen / damit alles fein gruͤndlich vnd recht kan deſtillirt vnd bereytet werden . I. von diſti⸗ lier Glaͤsern . Diſz nennet man einen Kolben / es ſey von einem Glaſz oder andern Materien / vnd derſelbẽ muſz man klein / groſz / hoch / nidrig / weit vnd enge / eine zimliche anzahl haben . Diſz nennet man zween Kolben / vff einander ge⸗ ſtuͤrtzt / vnd hart verbunden / vffs aller fleiſſigſte mit Rindenern Blaſen . Diſz nennet man ein Helm / vnnd derſelben muͤſſen auch viel im vor⸗ raht ſein . Solches ſein Glaͤſer vnden wie ein Kugel / vberſich mit einem lan⸗ gen Halſz / werden Vio⸗ len genennet . Die Krummen Glaͤſer der Inſtrument werdẽ Re- torten genant koͤnnen von Glaſe / auch von gutem / Thon gemacht werdẽ vnd gebrant . Diſz nennet man ein groſz Vorla⸗ ge / darein zum wenigſten 20. oder 25. Kandel Waſſer gehen / ſolche gar groſ⸗ ſe Glaͤſer werden in Heſſen gemacht / vnd offt im diſtillirn gebraucht . II. Von den oͤfen . Die Ofen / als Calcinar O⸗ fen darin man alle ding zu Aſchen brennet / Reuerberir Ofen / darin alle ding mit deſz Fewers flammen ge⸗ brant werden / Item Aſchoͤfen Sand⸗ oͤfen / Balneum Mariæ , vnd andere oͤfen mehr / welche ſonderlich muͤſ⸗ ſen beſchrieben werden . III. Vom Fewr . Ein groſſer vnterſcheyd iſt am Fewr / vnd ſolches recht zu wiſſen / zu⸗ verſtehn / vnd recht zu brauchen / iſt das aller beſte vnd fuͤrnembſte im diſtillirn . Das aller lindeſte / ſchwechſte / ſaͤnffſte Fewr iſt / wenn man in Bal- neo Mariæ deſtillirt / oder an der Sonnenſchein . Das ander nach die⸗ ſem / ſo vmb viel Grad ſtaͤrcker iſt / geſchicht wenn man in einer Aschen diſtillirt . Das dritte Fewer / oder der dritte Grad deſz fewers iſt / wenn man auſz dem Sand diſtillrt . Der vierdt vnd ſtaͤrckſte Grad deſz fewers iſt / wenn man am bloſſen Fewer / ohne Waſſer / Aschen oder Sand diſtillirt . Und zu einem jeden Grad deſz fewrs gehoͤren ſonderliche oͤfen / wie ſol⸗ ches hernach alles auſzdruͤcklichen angezeigt wird / dann ich mit kurtzem ſchreiben / ſo viel muͤglich / alles wil erklaͤren vnd offenbaren . IIII. Man⸗ cherley arten waſſer zu di⸗ ſtillieren . Nun ſeind mancherley weiſz vnd weg / auſz kraͤutern / blettern / wur⸗ tzeln vnd blumen / Erſtlich ein waſſer zu diſtillirn / deren ich die beſten vnd fuͤrnembſten allhier volgende wil beſchreiben . Der erſte weg / viel waſſer auſz Kraͤutern vff einmal zu diſtilliren . NIm einen Meſzſtab / vnd miſz / wie tieff die Blaſe / oder Inſtru⸗ ment ſey / vnd theile die tieffe der Blaſen am Meſzſtab in vier gleiche theil / denn nimb was fuͤr Kraͤuter du wilt / zerſtoſz die in einem Moͤrſcher / daſz ſie wie ein Brey werden / fuͤlle den erſten Theil von der Blaſen voll / mit den zerſtoſſenen Kraͤutern / geuſz rein waſſer drauff in die Blaſe / ſo viel daſz drey Theil von der Blaſen mit den zer⸗ ſtoſſenen Kraͤutern / voll werden / vnd der vierdte Theil leer bleibe / ſetze den Deckel mit den roͤren vff die Blaſen / verbinde die Fugen gantz wol mit naſſen Rindern Blaſen / ſetze zu end an die Roͤren / ein Glaſz auch wol verwahrt / fuͤlle den Ofen voll mit Todten kolen / vnd lege oben auff die todten Kolen / drey oder vier gluͤende Kolen / laſz die Kolen angehen / vnd eben auch gluͤend werden / mache den vnterſten ſtoͤpffel am Ofen feſt zu / verſchmire ihn mit Laͤimen / den andern oben mach auch geheb zu / vnd laſz zu oberſt am Ofen von den vier loͤchern nur eines offen / laſz es alſo gemachſam angehen vnnd nur tropffweiſz diſtillirn / denn die waſſer find beſſer vnd ſtaͤrcker / wenn ſie fein gemachſam distillirt wer⸗ den / wenn die Kolen ſehr abgehen / vnd wenig Fewr im Ofen verhan⸗ den iſt / ſo muſtu mehr Kolen hinein ſchuͤtten / vnd alle halbe viertheil ſtund zum wenigſten einmal das waſſer auſz dem Kaͤntlein abzoͤpffen . In dieſer diſtillirung iſt zu mercken / daſz am beſten were / wenn man die Kraͤuter zerſtieſſe / vnd eine Kandel oder ſieben warm waſſer darauff goͤſſe / ſie alſo einẽ Tag vñ Nacht fein geheb zugedecket ſtehẽ lieſz / ſie darnach wie oben gemelt / diſtillirt / ſo wird dz waſſer noch kraͤfftiger . Wie die oͤhl vom waſſer zu ſcheiden . Prob des waſ⸗ ſers im diſtil⸗ lirn . Wie die oͤhl vom waſſer zu scheiden . a Das leer ort . b Das oͤhl auff dem waſ⸗ ſer . c Das waſſer . Mehr iſt zu mercken / daſz die erſte Kanne waſſer / ſo heruͤber im diſtil⸗ liren von allen Kraͤutern / Blumen vnd Gewuͤrtz / das aller beſte vnd ſtaͤrckeſte iſt / ſo muſz man auch vber 4. oder 5. Kannen voll waſſer von Kraͤutern nicht laſſen heruͤber gehen / oder diſtillirn / ſonder wenn 4. oder 5. Kannen voll waſſer heruͤber ſind / muſz man auff hoͤren / das Fewer laſſen abgehen / oder die Kolen auſz dem Ofen nemen . Denn ſon⸗ ſten weñ man mehr vber erzehlte maſz diſtillirte / wuͤrden die Kraͤuter / oder was ſonſten in der Blaſen were / trucken / ſtinckend vnd brennend werden / an dem bodẽ der Blaſen anbrennen / auch wol die Blaſz ſchmel⸗ tzen vnd gantz verderben . Solchen ſchaden zu meiden / ſollen zum hoͤch⸗ ſten vber 5. Kannen voll waſſer / vff einmahl heruͤber nicht diſtillirt werden / dann die erſten zwo Kannen waſſer / ſo am erſten heruͤber kom⸗ men / ſind am beſten / vnd mag on allen ſchaden / wenn 3. Kannen voll waſſer heruͤber ſein / zu diſtilliren auffgehoͤrt werden . Es were dann ſach / daſz man ſtarcke Gewuͤrtz oder Kraͤuter diſtillirt / dann dieſelben geben wol 4. oder 5. Kannẽ voll guts waſſers / vnd iſt in dieſem die beſte Proba / daſz man die abfallende troͤpfflein waſſer ſchmecke / wann in denſelben kein ſonderlicher ſtarcker ſchmack geſpuͤret wuͤrd / iſt es zeit auffzuhoͤren / vnd das Fewer laſſen abgehen . In dieſer diſtillirung geben bald alle fette Kraͤuter ein oͤhl / das man per ſeparatoria zu ſcheiden weiſz / wann nun daſz waſſer alles herauſz ex ſeparatorio iſt / vnd das oͤhl jetzt an den fingern kompt / ſo laſz das oͤhl in ein rei⸗ nes Schaͤlin oder Glaͤſzlin lauffen / in das Schaͤlin o⸗ der Glaͤſzlin leg ein kleines ſtuͤcklein reine Baumwollen / laſz das oͤhl durch die Baumwol in ein ander kleines rei⸗ nes Glaͤſzlein / troͤpfelweiſz / flieſſen / verbinde es wol / vnd ſetze es vier wochen an die Sonnen / ſiheſtu denn vnten am boden deſz Glaͤſzlins was truͤbes / oder ſo das oͤhl nicht ſchoͤn / rein vnd lauter iſt / ſo laſz es noch ein mahl oder zwey durch ein reine Baumwolln in ein reines Glaͤſzlin erflieſſen . Rectifici- rung vnd lew⸗ terũg der waſ⸗ ſer vnd oͤhl . Auſz duͤrren Kraͤutern / et. c. waſſer diſtil⸗ lirn . Wann du aber die waſſer ſampt dem oͤhl / ſo durch das Inſtrument iſt diſtillirt worden / ſchoͤner vnd klaͤrer oder ſubtiler haben wilt / ſo gieſz es mit dem oͤhl in ein glaͤſern oder Waldenburgiſchen Kolben / einen Helm darauff geheb / mit feuchtem groben vntergelegten Pappir wol vermacht / ſetze es ins Balneum Mariæ , ein Glaͤſzlin daran geſetzt / vnd diſtillir es mit linden ſanfftem Fewer / das waſſer vnd oͤhl heruͤber / vnd hab gute achtung darauff / damit ja das waſſer in Balneo Mariæ nicht ſiede / ſonſten wuͤrde dz waſſer nach dem brand riechen . Alſo wird mit lin⸗ dem Fewr gar ein ſchoͤn herrlich waſſer / mit einẽ ſchoͤnen claren oͤl heruͤber diſtillirt / dz kan man / wie zuvor angezeigt / von einander ſcheidẽ / vnd ein jedes in ſonderheit vffhebẽ . Wil mã aber die waſſer noch ſubtiler habẽ / ſo kan man ſie noch ein mahl in Balneo Marie heruͤber diſtillirn / deñ je oͤff⸗ ter ſie diſtillirt werdẽ / je heller / claͤrer vñ ſubtiler ſie werden / vñ iſt ein weg / dardurch man viel gute herrliche waſſer leichtlichẽ mit wenig Vnkoſten kan diſtillirn . Auff dieſe weiſz kan man auſz allen duͤrren Kraͤutern / Sa⸗ men / Gewuͤrtz vn Holtz ein waſſer alſo diſtilliren / Nembt 5. M. b. 1. gedoͤr⸗ rets kraut / zerhacket es ein wenig / thut es in ein Waͤnlin / gieſſet darauff ein rein warmes waſſer / decket es fein geheb zu / laſſet es Tag vñ Nacht alſo ſtehen / darnach fuͤllet das Instrument an / alſo daſz drey Theil im Instrument voll werden / vnd das vierdte theil leer bleibe / vnd diſtillir dz waſſer / wie obẽ gemeldet / heruͤber . Võ allerley ſaamẽ wird auch alſo ein waſſer vnd oͤhl heruͤber diſtillirt / zerſtoſz deſz ſaamens lb. j. fein klein in einem Moͤrſner / gieſz auch warm waſſer drauff / laſz es zugedeckt Tag vnd Nacht ſtehen / dann diſtillir es durch ein Instrument . Figur der di⸗ ſtillation durchs In⸗ ſtrument . Ein ander weg waſſer zu Diſtillirn . Im Balneo diſtilliren . NImb was fuͤr Kraͤuter du wilt / zerhack oder zerſtoſz ſie / welches beſſer iſt / ſchuͤtte ſie alſo zerſtoſſen in einen Kolben / fuͤlle den Kol⸗ ben halb voll an / ſetze einen Helm darauff / wol vermacht / vnd ſtelle es alſo in ein Balneum Mariæ , diſtillir mit ziemlichem mittelmeſ⸗ ſigen Fewr / das waſſer dauon heruͤber / in dieſer diſtillarion geben die waſſer von Kraͤutern ſelten ein oͤhl / es ſey denn daſz man die Kraͤuter in einen weiſſen Wein 4. oder 3. wochen einbeitze / vnd hernachmals diſtillire . Kraͤuter Saltz machen . Nutu des Sal⸗ tzes ſein waſ⸗ ſer zu staͤrcken . So iſt es auch ferner zu mercken / daſz man das waſſer in Balneo Ma- riæ keines wegs muſz im diſtillirn ſieden laſſen / ſonſten bekommen die waſſer einen vnlieblichen geſchmack . Die waſſer auff beruͤrte weiſz ſein gut / jedoch nicht ſo ſtarck vnd kraͤfftig / als wie durchs Inſtrument diſtillirt / denn dieſelben ſind kraͤfftiger / fuͤrnemlichen wann ſie noch ein mahl in Balneo Mariæ heruͤber diſtillirt werden . Allhier iſt ein groſz geheimniſz zu mercken / wie man auſz allen Kraͤutern vnd Blumen ein ſchoͤnes Saltz kan machen / Nimb die duͤrren harten Kraͤuter / ſo am boden / vnd im grund deſz Kolbens ligend bleiben / thue ſie in ein groſ⸗ ſen Topff / den mach oben mit einem Deckel zu / ſetze den Topff in ein Kolfewer / laſz ihn fein gemachſam warm werden / letztlich gib ihm ein ſtarck Fewer oben vnd vnden / alſo daſz er durchauſz / wie ein gluͤende Koln / ein stuͤndlang gluͤe / laſz ihn erkalten / mach ihn auff / ſo wirſtu im Topff ein Aſchen finden / von der Aſchen mach eine Laugen / wie gebraͤuchlich / mit feinem lautern hellen waſſern / dieſe Lauge ſide gantz trocken in einem Tigel ein / ſo wirſtu ein ſchoͤnes Saltz von dem Kraut / das du genommen haſt / finden / daſſelbige hebe fleiſſig auff / denn wann du ein waſſer kraͤfftig vnd ſtarck in der Artzney haben wilt / ſo thue ein Meſſerſpitz voll dieſes Saltzes vnter ein gantzes Glaſz voll ſeines waſ⸗ ſers / ſo wuͤrd das waſſer deſto kraͤfftiger / vnd verdirbt auch nicht ſo bald / denn das Saltz iſt deſz waſſers ſein rechter Balſam . Waſſer kraͤff⸗ tiger machen . Wollet ihr aber auff dieſe weiſz ewer waſſer gut / koͤſtlich / auch war⸗ hafft haben / ſo gieſz das heruͤber diſtillirte waſſer vff ein friſches kraut / vnd diſtillir es wider noch ein mahl heruͤber . Da du es aber vffs clareſt vñ herrlichſte begereſt / ſo gieſz das jezt gemeldte zum andern mahl diſtil⸗ lirte waſſer widerumb in einem reinen Kolben / einen geheben Helm dar⸗ auff vermacht / ſetze es im Balneo Mariæ vnd diſtillir das waſſer alſo zum dritten mahl heruͤber / wann du ein Kandel voll waſſer in den Kol⸗ ben goſſen haſt / vnd ſich eine halbe Kandel heruͤber diſtillirt hat / ſo hoͤre auff / vnd hebe das diſtillirte waſſer auff / denn es iſt alſo gut / vnd eines lieblichen geruchs / denn alles was ſubtil / gut vnd koͤſtlich / das gehet im diſtillirn am erſten heruͤber / vnd alſo haſtu den andern weg / wie man auſz Kraͤutern ein waſſer ſol diſtillirn . Es gibt aber wenig waſſer auff dieſe weiſz / vnd nimbt viel zeit / vñ geſchieht mit mehrerm Vnkoſten / alls das / ſo durchs Instrument diſtillirt wuͤrd . Der dritte weg . Digeſtio im Roſmiſt oder _lung . DIſz iſt der beſte vnd nuͤtztlichſte weg / dardurch die waſſer am al⸗ ler herrlichſtẽ / vñ auffs aller ſubtilſte gediſtillirt werdẽ / welche an tugendt / geruch / ſtaͤrcke / krafft vñ wirckung alle die andern weit vbertreffen / vnd gehet alſo zu . Nimb was fuͤr Kraͤuter oder Blumen du wilt / zerſtoſz die klein in mortario , fuͤlle einen Waldenburgiſchen Kolben nicht gar halb voll / damit an / ( der Kolb muſz aber einen Halſz rund herumb haben / vnnd muſz ſich in einen andern Kolbẽ mit dem Halſz ſchlieſſen wie allhier neben verzeich⸗ net iſt ) verbinde die Fugen mit rindern Blaſen gantz wol / ſetze die zwo Kolben / alſo auff einander gebunden / in einen Roſzmiſt / welches Ich fuͤr die hoͤchste heimlig⸗ keit in der Natur halte / auch keines wegs allhier kan beſchrieben / vnnd ohne ſonderliche handtgriffe ge⸗ lehrnet werden . Woher bal- neum roris genandt . Derwegen an ſtatt deſz Roſzmiſts moͤgt jhr ſolche kolben in eine feu⸗ lung eines Balnei Roris ſetzen / welches derwegen ein Balneum Roris genandt wirdt / daſz der Braden vnd der warme dampff vom Waſſer den kolben ſtets zu gleicher linder waͤrme erhelt / vnd ſolches Dampff⸗ bad / darinn alle Waſſer viel ſubtiler vnd herrlicher ohn einigen brandt koͤndten bereitet werden / vnd diſtillirt / wuͤrdt alſo gemacht . Balneum Roris . Andre Nuͤtz gemeites Dampffbads . Feulung im balneo ma- ris . NImb einen groſſen / ſtarcken / Waldenburgiſchen Reibſchirm der einer eben tieffe ſey / vñ zu oͤberſt inwendig einen faltz mit einẽ abſatz eines daumen breit habe / vnter demſelben faltz muſz der treibeſchirm ein roͤrlein / eines viertels einer Eln lang haben / das muſz inwendig vnter ſich gebo⸗ gen ſein / da ſolchen reibeſchirm ein Toͤpffer nicht kann machen / muſz man ehe einen Kupfferſchmidt von kupffer ein ſolchen laſſen verfertigen / dieſen alſo bereiteten Treibeſchirm / maure in einen O⸗ fen / ( wie ich dann ſie geweiſet habe ) denn laſſe den Buͤttner ein Eychen Faͤſzlein machen / mit einem Boden / derſelbe bo⸗ den muſz voller loͤchlin ſein / da ein jedes loch eines federkeils groſz ſey / diſz faͤſzlein muſz ſich mit dem boden auff den faltz vnnd abſatz deſz reybeſchirm geheb einſchlieſſen / vnten neben dem boden muſz ein loch ſein / darein muſz ein Trichter mit einer krummen roͤhren ge⸗ ſteckt / vnd dardurch waſſer hinein gegoſſen wer⸗ den / alſo daſz Reybeſchirm voller waſſer wer⸗ de / vnnd wenn er voll gnug iſt / ſo laufft es zum krummen roͤhrlein herauſz . Nun nimb hew / thue es in ein Keſſel voll warmes waſſers / vnnd ruͤhre es wol durcheinander / ſo wirt das hew gantz lindt vnd weich / Nimb ein hoͤltzern Treyfuſz / der einer guten ſpannen hoch ſey / vnd ſetze denſelben in das faͤſzlein / auff den loͤcherigen boden / vmb jn her / lege das eingeweichte heuw fein luͤcker vber die runde deſz treyfuſz / bewinde ein wenig mit dem naſſen hew / danach ſetze zwen zuſammen gebundene kolben / mit den zerſtoſſe⸗ nen Kreutern oder Blumen auff den treyfuſz / alſo daſz der oͤberſte gantz vnd gar herauſz auſz dem faͤſzlein gehe / vmblege den vnterſten kolben / vom treyfuſz biſz oben an das faͤſzlein auch fein luͤcker mit hew / oben ma⸗ che zwey auſzgeſchnittene Bretlein vmb den kolben / vnd lege ſtein drauff / damit die kolben fein feſt ſtehen bleiben / wie ſolches alles vnge⸗ fehrlich hieher neben abgeriſſen / denn mache feuwer in den Ofen / vnd laſz alſo das Waſſer warm werden / daſz du ſchwerlich einen finger im treibaſche im Waſſer halten kanſt / du muſt aber in dieſem Dampffbad die vier oͤberſten loͤch⸗ lein am Ofen eben klein machen / vnd nur ein halbes loͤchlein offen laſ⸗ ſen / vnd ſonſten alle loͤcher am Ofen oben auffs fleiſſigſte zumachen / auch in dem Ofen nicht groͤſſere koln / als die Waͤlſchennuͤſz ſchuͤtten / vnd in dieſem Dampffbad laſz die Kolben in gleiche waͤrme vier wochẽ ſtehen . Das iſt eine recht ſchoͤne weiſz / ſich mit Kreuttern zubehen . Item auff dieſe weiſz kan man ein Badſtuͤblein machen / daſz man im dampff / ſo von Kreutern koͤmbt / kan allein schwitzen vnd baden / vnnd ſonſten keines Waſſers vnnd Feuwers in der Badſtuben gebrauchen doͤrffe . Da du aber das Dampffbad nicht verſteheſt / oder kanſt ma⸗ chen laſſen / ſo ſetze die Kolben nur in ein balneum Mariæ , vnd laſz das Waſſer bey leib im pfaͤnlein nicht ſiedend werden / ſonſten wuͤrde das Waſſer / ſo hernachmals auſz den Kreutern gebrandt wirt / ſeurlich rie⸗ chen . Das Waſſer muſz aber allweg ſo warm im pfaͤnnlein ſein / daſz man ſchwerlich einen finger eine gute lange zeit / ohne verletzug / darin erleiden kan / in ſolcher waͤrme laſz die Kolben zehen oder viertzehen tag ſtehen / denn nimb ſie herauſz / thue die Kreuter auſz dem Kolben in einẽ andern reinen Kolben / ein Helm darauff / ſetze den Kolben ins Balneũ Mariæ , Diſtillir das Waſſer heruͤber / das heruͤber gediſtillirte Waſ⸗ ſer gieſz auff ſeines gleichen friſches zerſtoſſenes Kraut / thue es wider in den Kolben / vnnd ſetze den andern Kolben widerumb darauff / wol ver⸗ macht / ſetze es wider ins Dampffbad oder ins Balneum Mariæ , laſſe es in ſolcher gleicher waͤrme / Neun tag ſtehen / dann nimb es herauſz / vnd Diſtillir es in Balneo Mariæ heruͤber / ſo wirſtu ein ſchoͤnes / herr⸗ liches / gutes / kraͤfftiges Waſſer bekommen . Andere weg waſſer zu di⸗ ſtillirn . Es ſindt viel mehr weg / Waſſer zu diſtillirn / als in Zinnen Helmẽ / in der Aſchen / im Sand / an der Sonnen / welche alle den obgemelten Waſſern keines wegs gleichen / ſondern gemeiniglich vbel riechen / auch nicht fruchtbarlich koͤnnen in der Artztney gebraucht werden : derwegen vnvonnoͤthen allhier von ſolchen zuſchreiben . Wie mann auſz allen Kraͤutern jr quintam eſſentiam . Das iſt / jhr fuͤnfftes Weſen / oder jhr hoͤchſte krafft / ſo ſie in ſich haben / kan herauſz zihen / welchs viel koͤſtlicher iſt / denn alle Waſſer et. c. / Extractio durch ſein ei⸗ gen waſſer . Vide pagina , 29. Per oleum . NIm wz fuͤr ein Kraut oder Blumen du wilt / zerſtoſz die klein / daſz ſie werden wie ein brey / thue ſie dann in ein Kolben / alſo daſz derſelbe nur halb voll werde / ſetze ein andern Kolben darauff / wol vermacht / vnd ſetze es ( billich ſolte es ein Pferdt miſt ſein / in welchẽ es ohn allen vnkoſten geſchehẽ koͤndte / ) ins Balneũ Mariæ , darin laſz es in ziemlicher gleicher waͤrme vier wochen ſtehen / dann nimb es herauſz / Diſtillir dz Waſſer durch ein andern Helm oder Kolbẽ davon / vñ geuſz das waſſer wider auff die duͤrren Kraͤuter / thue es zuſammen wider in den erſten kolben / vermache den andern kolben feſt darauff / ſetze es wi⸗ der acht tag lang ins Balneum Mariæ , denn nimb es herauſz / thue es in ein andern kolben / ein helm darauff / vnnd distillir in Balneo Mariæ das waſſer davon / diſz abe oder heruͤber diſtillirt waſſer geuſz wider auff ein friſches zerſtoſſenes kraut / thue es wider in den kolben zuſammen / ſetze den andern kolben wider drauff wol vermacht / ſetze es wider ins Balneum Mariæ ſechs tag lang / ſo wirt aus dem waſſer ein dicke farbe / dieſelbe ſeyhe durch ein reines tuͤchlein / thu es in einen kolben zusam⸗ men / vnd diſtillir das waſſer mit gar lindem fewer davon / was am bo⸗ den des kolben bleibt / das nimb heraus / thue es in ein ſaͤcklein / vnd preſ⸗ ſe es aus / ſo bekommeſt du einen dicken ſafft / denſelben thue wider in den erſten kolben / vermach den andern kolben faͤſt darauff / vnnd ſetze es vier tag ins Balneum Mariæ , denn mach es auff / vnnd nimb es herauſz / ſo haſtu die hoͤchſte krafft auſz dem kraut / ſo du genommen haſt / deſſelben ein troͤpflein iſt beſſer / denn ſonſten ein loͤffel voll waſſers . Alſo haſtu wie man auſz allen Kreuttern ein waſſer / vnd ein herrlichen ſafft diſtil⸗ lirn vnd brennen kan / et. c. Wie mann auſz allen Kreutern / Blettern / Blumen / Samen vnd Holtz Ohl ma⸗ chen kan . Ohl auſz Kreutern Die erſte art pag. 9. Die ander art ES ſindt auch mancherley weg oͤhl auſz den Kreuttern fuͤr ſich ſel⸗ ber zu machẽ . Erſtlichẽ durch dz inſtrument wirt am geſchwin⸗ deſten ein oͤhl auſz Kreutern diſtillirt / wie oben iſt angezeigt wor⸗ den . Zum andern / wirdt auſz Kreuttern vnnd Samen alſo ein oͤhl ge⸗ macht : Nim den Samen oder die Bletter von einem Kraut / thue es in ein Glas / den dritten theil voll / geuſz einen guten Malvaſier daran / daſz nur die helffte deſz glaſzes voll werde / vnd oben der halbe theil leer bleibe / verbinde vnnd vermache das glas auffs aller fleiſſigſte / ſetze es an die Sonnen / alſo daſz es ſtets an der Sonnen ſtehet / vnnd die Sonne deſz tages ohne vnterlaſz darein ſcheine / laſz es alſo vier oder ſechs auch wol acht wochen daran ſtehen / dann nimb das glas / mache es auff / thue dz Kraut oder den Samen mit dem Maluaſier auſz dem glas in einen rei⸗ nen Tiegel oder Topff / laſz es am Kolfewer ein wenig warm werden / thue es alſz denn in ein reines ſaͤcklein / vnd preſſe es auſz in ein fein rein gefaͤſz / ſo wirſtu oben ein ſchoͤnes oͤhl ſchwimmen ſehen / das ſcheyde davon / vnd heb es fleiſſig auff / Dieſe ander weiſz gibt wol koͤſtlich gut oͤhl / aber wenig / vnd nicht ſo viel / wie man durchs instrument zuwe⸗ gen bringt / ſie ſindt aber lieblich / vnd gar gut zu brauchen . Die dritte art oͤhl auſz Sa⸗ men . Zum dritten / machen die Apotecker cum oleo olinarum auſz allen Kreuttern vnd Blumen ein oͤhl / welches ein Baumoͤhl vor vnnd nach bleibet / vnd keines wegs den vorigen oͤhlen kan verglichen werden . Iſt derwegen / wie ſie es machen / nicht werth / daſz es allhier vnter dieſe weg vnnd weiſz ſoll geſchrieben werden . Eins aber iſt allhier zumerken / wenn mann auſz Samen ein oͤhl durch den erſten vnnd andern weg will machen / ſoll mann allweg den Samen fein klein zerſtoſſen / ſo gibt er deſto mehr oͤhl denn ſonſten . Auſz holtz wirdt alſo ein oͤhl gemacht . oͤhl auſz holtz per deſcen- ſum . Lutum . Circkelfewer . Ractificirung dieſes oͤhls . NImb waſerley holtz du wilt / laſz es groͤblich zu ſegen / oder mit einer Raſpen zufeylen / denn nimb ein Kolben / den fuͤlle mit ſpaͤnen vom holtz wol an / der Kolbe muſz ein doppelten faltz ha⸗ ben / vnd muſz der halſz des Kolbens fein enge ſein / auch in dem oͤberſten faltz muſz ein Krantz ſein auſzgeſchnittẽ / darein muſz ſich ein ſcheib⸗ lein von Dan gemacht vnnd gebrandt eines tellers groſz fein ſchlieſſen / wende das ſcheib⸗ lein oben im halſz fein vmb / ſo bleibt es fein feſt vnnd geheb im Kolben liegendt / vnd koͤndten kein ſpaͤn vom holtz / wenn mann den Kolben dz oͤberſt zu vnterſt wendet / herauſz fallen . Nuhn muſz ein ander groſſer Kolbe ſein / in deſz halſz muſz ſich der Kolbe mit den ſpaͤhnen ſchicken / oder ſchlieſſen / ſtuͤrtze den einen Kolben mit den ſpaͤhnen mit dem halſz in den vnterſten Kol⸗ben / wie er allhier verzeichnet iſt / vnd nimb ein guten Laimen / der mit Ochſenblut / ſcherwollen vnnd Pferdtmiſt iſt zugerichtet / vnnd ver⸗ ſchmiere die fugen wol / da ſich die Kolben in einander ſchlieſſen mit allem fleiſz / laſz es von jm ſelbſten trucken werden / iſt der Laim geriſ⸗ ſen / ſo ſchmier die riſz wider zu / wenn es nun drucken / ſo mach ein groſz Loch in die Erden / das loch muſz ſo groſz vnnd tieff in der Erden ſein / daſz der vnterſte Kolb geraumb darinnen ſte⸗ hen kann / vnd wenn du jhn mit der Erden wider zudeckeſt / daſz mann gar nichts von dem vnterſten Kolben / auch von den fugen / da ſie ſich in einander ſchlieſſen / ſehen kan / bedecke vnnd verſcharre den vnterſten Kolben mit der Er⸗ den gantz vnd gar / alſo daſz mann nur deñ oͤberſten Kol⸗ ben allein ſihet / vnd trucke die Erde mit der handt fein ge⸗ heb vnd feſt an den vnterſten Kolben / den lege vmb den oͤberſten Kolben einer halben Elen breyt da⸗ von todte Kolen / vnd zuͤnde ſie an / laſz das Circkel oder rundt Kolfewer gemachſam angehen / vnnd alle zwo ſtunden ſchiebe das Kolfewer vmb vnnd vmbher dem Kolben naͤher / biſz du letzlichen all das kollfewer vmbher hart an den kolben bringeſt / dann bedecke den kolben gantz vnd gar mit kolfeu⸗ wer / daſz er glue / wie ein gluͤende kolen / vnnd laſz jhn alſo vier ſtundt in ſolcher groſſer hitz vnd glut / laſz das kolfewer vmb jhn ſelber abgehen / vnnd alles von jhm ſelber erkalten / grab den kol⸗ ben auſz der Erden / weiche den Laimen auſz den fugen mit einem naſ⸗ ſen tuch abe / hebe den oberſten kolben von dem vnterſten / ſo wirſtu im vnterſten kolben ein oͤhl vnnd waſſer von holtz finden / das wirdt nach dem brandt riechen / thue es in einen kolben / einen andern kolben dar⸗ auff / die fugen mit rindern Blaſen wol geheb vermacht / ſetze es in Bal- neum Mariæ , laſz es in linder waͤrme vier wochen ſtehen / mach es auff / geuſz es in ein kolben / einen Helm darauff / vnd Diſtillir es alles heruͤber / ſo bekommeſtu ein ſchoͤn Waſſer / vnnd ein ſchoͤn oͤhle / da es aber noch brunſelt / vnnd ein wenig nach dem Brandt reucht / ſo mu⸗ ſtu es noch ein mal neun tag in Balneum Mariæ ſetzen / vnd es dann wider / wie jtzt angezeigt / Diſtillirn . Alſo kanſtu auſz Wachholderbeer / Roſzmarinholtz / Cypreſſenholtz / vnnd auſz allem andern Holtz / ſo du nur begereſt / ein oͤhl haben vnd Diſtillirn / vnnd dieſe Diſtillation iſt Diſtillatio per deſcenſum . Wie auſz allen Kreuttern / Holtz vnnd Blet⸗ tern ein Saltz gemacht wirdt . NImb kreutter oder holtz / was du wilt / doͤrre es fein am ſchat⸗ ten auſz / oder doͤrre es in einem reinen feinen Backofen / wann das Brodt herauſz gezogen iſt / wann es recht duͤrre / ſo lege es auff einen reinen herdt / zuͤnde es an / vnnd brenne es zu einer Aſchen / die Aſche thue in ein reines tuͤchlein / in ein laugen ſchaͤfflein / ſo vnten am boden voller loͤchlein iſt / mit Stro / vnd oben auff das Stro das leinen tuͤchlein mit der Aſchen / geuſz darauff ein reines warmes Waſſer / vnd mach eine lauge wie gebraͤuchlich / davon / alſo daſz die lauge fein lautter vnd klar herdurch flieſſe / dieſe klare laugen geuſz in ein kleines tiegelein oder toͤpfflein / vnd koche es bey einem Kolfewer gemachſam ein / daſz es letzlich im tiegel gantz trucken wirdt / diſz ſtich mit einem meſſer vom Ti⸗ gel ab / vnd zutreib ſolch ſaltz auff einem Marmelſtein / oder reibeyſen gantz klein / denn lege oder zerſtrewe es auff einen breyten ſtein / vnd ſetze den Stein mit dem zertribenen ſaltz in einen feuchten Keller / der Stein muſz krumb ſtehen / vnnd mit einer ecken vnter ſich hangen / vnter dieſel⸗ be Ecken ſetze ein Schuͤſſelein / oder ein Kruͤglein / ſo wirdt das Saltz zu einem Waſſer werden / vnd vom ſtein herunter in dz vorgeſetzte glas oder kruͤglein flieſſen / dz waſſer geuſz in ein Tiegel oder in eine ſchuͤſſel / lege einen feinen / reinen / feuchten filtz mit drey oder vier ſpitzen darein / vnter die ſpitzen deſz filtzes ſetze ein reines ſchuͤſſelein / ſo wirdt das waſſer fein lauter / hell vnd klar / auſz dem tiegel durch den filtz troͤpffe weiſz in das vorgesatzte ſchuͤſſelein flieſſen / wenn es alles herein gefloſſen iſt / ſo geuſz das klare waſſer auſz der ſchuͤſſel in ein reinen tiegel / ſetze jn auff ein lindes Kolfewer / vnnd ſiede das waſſer fein gemachſam ein / alſo daſz es im tigel gantz trucken wirt / ſo wirſtu im tiegel ein ſchoͤnes / weiſſes / klares ſaltz finden / daſſelbe heb fleiſſig auff / denn in dem iſt die hoͤchſte Tugent / Krafft vnd Wirckung der Kreuter / Es iſt der Balſam / ſo die Kreuter / vnnd auch die Menschen von viel Kranckheiten / mit Goͤttlicher Ver⸗ leyhung / erhelt .</body>
</paula>